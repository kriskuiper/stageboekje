---
title: "Omschrijving van het bedrijf"
layout: "stageplan"
intro: "Een omschrijving van Enrise."
nameInTableOfContents: "Omschrijving van het bedrijf"
tags: stageplan
---

<section>

## Organisatiestructuur: zelfsturende teams
Enrise is een zelfsturende organisatie. In plaats van dat er een klassieke organisatiestructuur is met een management, een laag daaronder etc. beschikt Enrise over allerlei verschillende zelfsturende teams.

Die zelfsturendheid legt alle verantwoordelijkheid praktisch bij de medewerkers van de teams. Zelf ben ik bijvoorbeeld onderdeel van team Quantum. Binnen het team neemt elke medewerker naast zijn dagelijkse werkzaamheden een bepaalde rol op zich. Zo is mijn bedrijfsbegeleider naast zijn werk als developer binnen het team ook verantwoordelijk voor HR-gerelateerde zaken en wil ik me naast de stage werkzaamheden gaan focussen op een stukje Front-end innovatie (mits de rest van het team het daar mee eens is).

Je hebt als medewerker dus enorm veel invloed over waar het team (en/of Enrise als bedrijf) naar toe dient te groeien. Dit brengt niet alleen veel vrijheid met zich mee, maar ook veel verantwoordelijkheid.

Daarnaast ben je als medewerker dus ook zelf verantwoordelijk voor je eigen ontwikkeling binnen het team en heb je elk half jaar een _Performance Review_ waarin je teamgenoten je beoordelen op een aantal zaken. Zelf heb ik die in december.

</section>

<section>

## Diensten en de markt
Enrise richt zich voornamelijk op het ontwikkelen van applicaties / websites voor wat grotere opdrachtgevers. Voorbeelden van opdrachtgevers zijn bijvoorbeeld:
- Simpel
- ABN Amro
- D66

De grootte van de websites / applicaties en de technieken die gebruikt worden tijdens het bouwen van die websites / applicaties verschillen per team. Team Quantum focust zich bijvoorbeeld meer op de wat kleinere klanten wanneer ze een nieuw project aannemen en levert enkel support aan grotere klanten.

Er zijn binnen Enrise bijvoorbeeld ook weer teams die zich meer focussen op het bouwen van een infrastructuur of die zich meer op het bouwen van API's focussen, of juist puur op Front-end en dan samenwerken met andere teams binnen Enrise.

</section>