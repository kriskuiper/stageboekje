---
title: "Beoordeling"
layout: "stageplan"
intro: "Waarop ik beoordeeld wil worden."
nameInTableOfContents: "Beoordeling"
tags: stageplan
---

## Multidisciplinair samenwerken
> Voor het einde van mijn stage wil ik hebben samengewerkt in minimaal 1 multidisciplinair team middels de SCRUM methodiek om hier ook het één en ander over te leren.

### Criteria
- Kan zichzelf manifesteren in een team en durft zijn mening op een professionele manier te uiten
- Kan met verschillende disciplines binnen het team overleggen en sparren om tot een oplossing te komen


## Begrijpen en kaderen
> Voor het einde van mijn stage wil ik zelf tickets uit kunnen werken tot een gebouwde feature of verbetering door zelfstandig op zoek te gaan naar de kaders waarbinnen een bepaalde feature gebouwd moet worden.

### Criteria
- Kan zelfstandig op een sterke manier een bepaald probleem uiteenzetten en prioriteiten bepalen
- Kan zelfstandig de kaders bepalen waarbinnen een bepaalde feature gebouwd moet worden, eventueel door uit eigen initiatief te overleggen met andere disciplines


## Manifesteren en presenteren
> Mijn Pull Requests wil ik gedurende mijn hele stage solide opleveren. Dit betekent voor mij dat er commentaar (in de code) staat waar nodig en dat mijn gedachtegang voor de reviewende developer helemaal duidelijk is. Dit om zo ook de kwaliteit van mijn samenwerking te verbeteren.

### Criteria
- Laat duidelijk zijn gedachtegang naar voren komen in zijn Pull Requests en comments van de code
- Verwerkt (stevige) feedback op een professionele manier en kan ook goed onderbouwen waarom hij een bepaalde keuze heeft gemaakt
- Durft in discussie te gaan over de feedback en onderbouwt wanneer hij het met bepaalde feedback niet eens is


## Evalueren
> Voor het einde van mijn stage wil ik minimaal vijf Pull Requests van andere developers gereviewed hebben, hierbij kijkende naar de kwaliteit van de code en ethische aspecten die in overweging genomen zouden moeten worden.

### Criteria
- Geeft enkel opbouwende kritiek en geeft valide argumenten waarom iets beter zou kunnen
- Draagt ook verbeteringen aan wanneer hij zegt dat iets beter kan / moet


## Initiëren, organiseren en regisseren
> Tijdens mijn stage bij Enrise wil ik ook grotere tickets oppakken waarbij ik mijn eigen werk moet gaan plannen en organiseren om zo tot een beter eindproduct te komen, ik ga dit laten zien door je mee te nemen in mijn keuzes tijdens het werken aan dat specifieke ticket. Daarnaast zal ik er tijdens een retrospective op reflecteren.

### Criteria
- Plant en organiseert zijn werk zelfstandig en communiceert helder over de planning van zijn werk
- Kan goed reflecteren op de gemaakte keuzes en durft daarover in discussie te gaan met collega's
- Maakt weloverwogen keuzes wanneer dit nodig is en laat zich hierover indien nodig over informeren door collega's ("wat zou jij doen in deze?" etc.)
